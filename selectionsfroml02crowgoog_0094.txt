m]

Properat· Elegiae.

Postumus alter erit miranda coniuge Ulixes.
Non illi longae tot nocuere morae,
castra decem annorum, et Ciconum mous Ismara, Calpe,
exustaeque tuae mox, Polypheme, genae, ²⁶
et Circes fraudes, lotosque herbaeque tenaces,
Scyllaque et alternas scissa Charybdis aquas,
Lampeties Ithacis verubus mugisse iuvencos
(paverat hos Phoebo filia Lampetie), ³0
et thalamum Aeaeae flentis fugisse puellae,
totque hiemis noctes totque natasse dies,
nigrantisque domos animarum intrasse silentum,
Sirenum surdo remige adisse lacus,
et veteres arcus leto renovasse procorum,
errorisque sui sic statuisse modum.
Nec frustra, quia casta domi persederat uxor.

Vincit Penelopes Aelia Galla fidem.

ΧΗ. (n. 18.)

Clausus ab umbroso qua ludit pontus Averno,
fumida Baiarum stagna tepentis aquae,

qua iacet et Troiae tubicen Misenus harena,
et sonat Herculeo structa labore via,

hie, ubi, mortalis dextra cum quaereret urbes,
cymbala Thebano concrepuere deo,

at nunc invisae magno cum crimine Baiae,
quis deus in vestra constitit hostis aqua?

his pressus Stygias vultum demisit in undas,
errat et in vestro spiritus ille lacu.

Quid genus aut virtus aut optima profuit illi
mater, et amplexum Caesaris esse focos?

aut modo tam pleno fluitantia vela theatro
et per maternas omnia gesta manus?

Occidit, et misero steterat vigesimus annus:

tot hona tam parvo clausit in orbe dies.

 

