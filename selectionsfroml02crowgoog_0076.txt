nrum Elegzae.

qualem te memorant Saturno rege fugato
victori laudes concinuisse Iovi.

Tu procul eventura vides, tibi deditus augur
scit bene quid fati provida cantet avis,

tuque regis sortes, per te praesentit aruspex,
lubrica signavit cunr deus exta notis:

te duce Romanos numquam frustrata Sibylla 1⁵
abdita quae senis fata canit pedibus l

Phoebe, sacras Messalinum sine tangere chartas
vatis, etipse precor quod canat illa doce.

Haec dedit Aeneae sortes, postquam ille parentem
dicitur et raptos sustinuisse Lares, ⁸⁰

nec sore credebat Romam, curn maestus ab alto
Ilion ardentes respiceretque deos.

(Romulus aeternae nondum firmaverat urbis
moenia, consorti non habitanda Remo,

sed tuuc pascebant herbosa Palatia vaccae
et stabant humiles in Iovis arce casae.

lacte madens illic suberat Pan ilicis umbrae
et facta agresti lignea falce Pales,

pendebatque vagi pastoris in arbore votum,
garrula silvestri fistula sacra de0,

fistula, cui semper decrescit arundinis ordo:
nam calamus cera iungitur usque minor.

At qua Velabri regio patet, ire solebat
exiguus pulla per vada linter aqua.)

‘Impiger Aenea, volitantis frater Amoris,
Troica qui profugis sacra vehis ratibus,

iam tibi laurentes assignat Iuppiter agros,
iam vocat errantes hospita terra Lares.

Illic sanctus eris, cum te veneranda Numici
unda deum caelo miserit indigetem.

Ecce super fessas volitat Victoria puppes,
tandem ad Troianos diva superba venit.

Ecce mihi lucent Rutulis incendia castrist

 

