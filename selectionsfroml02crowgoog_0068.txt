n] Tibulli Elegabe. 55

‘hic iacet inmiti consumptus morte Tibullus, (55)
Messalam terra dum sequiturque mari)
Sed me, quod facilis tenero sum semper Amori, 55
ipsa Venus campos ducet in Elysios.
Hic choreae cantusque vigent, passimque vagantes
dulce sonant tenui gutture carmen aves, (⁶0)
sert casiam non culta seges, totosque per agros
floret odoratis terra benigna rosis: ⁶0
ac iuvenum series teneris inmixta puellis
ludit, et assidue praelia miscet Amor.
Illic est, cuicumque rapax mors venit amanti, (⁶5)
et gerit insigni myrtea serta coma.
At scelerata iacet sedes in nocte profunda ⁶5
abdita, quam circum flumina nigra sonant:
Tisiphoneque impexa feros pro crinibus angues
saevit, et huc illuc impia turba fugit:
tunc niger in porta serpentum Cerberus ore
stridet et aeratas excubat ante sores.
Illic Iunonem temptare Ixionis ausi
versantur celeri noxia membra rota,
porrectusque novem Tityos per iugera terrae
assiduas atro viscere pascit aves.
Tantalus estillic, et circum stagna: sed acrem
iam iam poturi deserit unda sitim:
et Danai proles, Veneris quod numina laesit,
in cava Lethaeas dolia portat aquas.
Illic sit, quicumque meos violavit amores,
optavit lentas et mihi militias.
At tu casta precor maneas, sanctique pudoris
assideat custos sedula semper anus.
Haec tibi fabellas referat positaque lucerna
deducat plena stamina longa c010,
ac circa gravibus pensis affixa puella
paulatim somno sessa remittat opus.
Tum veniam subito, nec quisquam nuntiet ante,

 

