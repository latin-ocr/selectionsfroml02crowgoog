84 Propertii Elegiae.

aut si qua incerto fallet te littera tractu,
signa meae dextrae iam morientis erunt.

Te modo viderunt iteratos Bactra per ortus,
te modo munito Noricus hostis equo, ¹

Hibernique Getae, pictoque Britannia curru,
ustus et an discolor Indus aqua.

Quae mihi deductae fax omen praetulit, illa
traxit ab everso lumina nigra rog0‚

et Stygio sum sparsa lacu, nec recta capillis
vitta data est: nupsi non comitante deo·

Omnibus heu portis pendent mea noxia vota:
texitur haec castris quarta lacerna tuis,

Occidat, inmerita qui carpsit ab arbore vallum
et struxit querulas rauca per ossa tubas,

dignior obliquo funem qui torqueat Ocn0,
aeternusque tuam pascat, aselle, famem.

Dic mihi, num teneros urit lorica lacertos?
num gravis inbelles atterit hasta manus?

Diceris et macie vultum tenuasse: sed opt0‚
e desiderio sit color iste meo

At mihi cum noctes induxit vesper amaras,
si qua relicta iacent, osculor arma tua.

Tum queror in toto non sidere pallia lect0,
lucis et auctores non dare carmen aves.

Noctibus hibernis castrensia pensa laboro '
et Tyria in radios vellera secta suoS,

et disc0, qua parte fluat vincendus Araxes,
quot sine aqua Parthus milia currat equus,

cogor et e tabula pictos ediscere mundos,
qualis et haec docti sit positura dei,

quae tellus sit lenta gelu, quae putris ab aestu,
ventus in Italiam qui bene vela ferat.

Adsidet una soror, curis et pallida nutrix
peierat hiberni temporis esse moras.

Felix Hippolyte nuda tulit anna papilla

 

