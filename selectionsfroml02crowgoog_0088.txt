Propertii Elegiae.

vm. (us)

Pacis Amor deus est, pacem veneramur amantes.
Stant mihi cum domina proelia dura mea:

nec tamen inviso pectus mihi carpitur auro,
uec b1bit e gemma divite nostra sitis,

nec mihi mille iugis Campania pinguis aratur, 5
nec miser aera paro clade, Corinthe, tua.

ÎŸ prima infelix fingenti terra Prometheo i
Ille parum cauti pectoris egit opus:

corpora disponens mentem non vidit in arte.
Recta animi primum debuit esse via

Nunc maris in tantum vento iactamur, et hostem
quaerimus, atque armis nectimus arma nova.

Haud ullas portabis opes Acherontis ad undas:
nudus ad infernas, stulte, vehere rates.

Victor cum victis pariter miscebitur umbris:
consule cum Mario, capte Iugurtha, sedes.

Lydus Dulichio non distat Croesus ab Iro:
optima mors, Parcae quae venit acta die.

Me iuvat in prima coluisse Helicona iuventa
Musarumque choris inplicuisse manus:

me iuvat et multo mentem vincire Lyaeo
et caput in verna semper habere rosa.

Atque ubi iam Venerem gravis interceperit aetas,
sparserit et nigras alba senecta comas,

tum mihi Naturae libeat perdiscere mores,
quis deus hauc mundi temperet arte domum,

qua venit exoriens, qua deficit, unde coactis
cornibus in plenum menstrua luna redit,

unde salo superant venti, quid flamine captet
Eurus, etin nubes unde perennis aqua,

sit ventura dies, mundi quae subruat arces,
purpureus pluvias cur bibit arcus aquas,

aut cur Perrhaebi tremuere cacumina Pindi, r

 

