68

Tibulli Elegiae.

Χ· (W- 2·l

Sulpicia est tibi culta tuis, Mars magne, kalendis:
spectatum e cae10, si sapis, ipse veni.
Hoc Venus ignoscet: at tu, violente, caveto
ne tibi miranti turpiter arma cadant.
Illius ex oculis, cum vult exurere divos,
accendit geminas lampadas acer Amor.
Illam, quicquid agit, quoquo vestigia movit,
componit furtim subsequiturque Decor.
Seu solvit crines, fusis decet esse capillis:
seu compsit, comptis est veneranda comis. 1⁰
Urit, seu Tyria voluit procedere palla:
urit, seu nivea candida veste venit.
Talis in aeterno felix Vertumnus Olympo
mille habet omatus, mille decenter habet.
Sola puellarum digna est, cui mollia caris 15
vellera det suecis bis madefacta Tyros,
possideatque, metit quiequid bene olentibus arvis
cultor odoratae dives Arabs segetis
et quascumque niger rubro de litore gemmas
· proximus Eois colligit Indus aquis.
Hanc vm, Pierides, festis cantate kalendis,
et testudinea Phoebe superbe lyra.
Hoc solemne sacrum: multos hoc sumet in annos:
dignior est vestro nulla puella choro.

 

