M. ΑΝΝΑΕΙ LUCANI PHARSALIA.

-οοο-

LIBER PRIMUS.

ELLA per Emathios plus quam civilia campos·
iusque datum sceleri canimus, populumque potentem

in sua victrici conversum viscera dextra,
cognatasque acies, et rupto foedere regni
certatum totis concussi viribus orbis
incommune nefas, infestisque obvia signis
signa, pares aquilas, et pila minantia pilis.

Quis furor, o civeS, quae tanta licentia ferri,
gentibus invisis Latium praebere cruorem?
Quumque superba foret Babylon spolianda trophaeis ιο
Ausoniis, umbraque erraret Crassus inulta,
bella geri placuit nullos habitura triumphos?
Heu quantum terrae potuit pelagique parari
hoc, quem civiles hauserunt, sanguine, dextrae,
unde venit Titan, et nox ubi sidera condit, 15
quaque dies medius flagrantibus aestuat horis,
et qua bruma, rigens ac nescia vere remitti,
adstringit Scythico glacialem frigore pontum l
Sub iuga iam Seres, iam barbams isset Araxes,
et gens si qua iacet nascenti conscia Nilo. ²0
Tunc, si tantus amor belli tibi, Roma, nefandi,
totum sub Latias leges quum miseris orbem,
inte verte manus: nondum tibi defuit hostis.
At nunc semirutis pendent quod moenia tectis
urbibus Italiae, lapsisque ingentia muris ²5
saxa iacent, nulloque domus custode tenentur,

¹¹5

 

