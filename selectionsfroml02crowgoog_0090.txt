Propertii Elegiae.

Paete, quid aetatem numeras? quid cara natanti
mater in ore tibi est? nonhabet unda deos.
Nam tibi nocturnis ad saxa ligata procellis
omnia detrito vincula fune cadunt.
Sunt Agamemnonias testantia litora curas,
quae notat Argynni poena Athamantiadae.
Hoc iuvene amisso classem non solvit Atrides,
pro qua mactata est Iphigenia mora.
Reddite corpus humo, positaque in gurgite vita 25
Paetum sponte tua, vilis harena, tegas,
et quotiens Paeti transibit nauta sepulcrum,
dicat ‘et audaci tu timor esse potes.’
Ite, rates curvas et leti texite causas:
ista per humanas mors venit acta manus. ³0
Terra parum fuerat satis, adiecimus undas:
fortunae miseras auximus arte vias.
Ancora te teneat, quem non tenuere Penates?
quid meritum dicaS, cui sua terra parum est?
ventorum est, quodcumque paras: haud ulla canna 35
consenuit, fallit portus et ipse fidem.
Natura insidians pontum substravit avaris:
ut tibi succedat, vix semel esse potest.
Saxa triumphales fregere Capharea puppes,
naufraga curn vasto Graecia tracta salo est. 49
Paullatim socium iacturam flevit Ulixes,
in mare cui soliti non valuere doli.
Quodsi contentus patrio bove verteret agros,
verbaque durrisset pondus habere mea,
viveret ante suos dulcis conviva Penates, 45
pauper, at interra, nil ubi flare potest.
Non tulit hic Paetus stridorem audire procellae
et duro teneras laedere sune manus,
sed Chio thalamo aut Oricia terebintho
et fultum pluma versicolore caput.
Huic fluctus vivo radicitus abstulit ungues,

 

