Amores.

sic Nemesis longum, sic Delia nomen habebunt,
Altera cura recens, altera primus amor.
Quid vos sacra iuvant? quid nunc Aeg)ptia prosunt
sistra? quid in vacuo secubuisse toro?
Cum rapiant mala sata bonos, — ignoscite lasso‚- 35
sollicitor nullos esse putare deos.
Vive pius, moriere pius, cole sacra; colentem
mors gravis a templis in cava busta trahet
Carminibus confide bonis. lacet, ecce, Tibullus:
vix manet e toto parva quod urna capit. 40
Tene, sacer vates, flammae rapuere rogales,
pectoribus pasci nec timuere tuis?
Aurea sanctorum potuissent templa deorum
urere, quae tantum sustinuere nefas
Avertit vultus Erycis quae possidet arces. 45
Sunt quoque, qui lacrimas continuisse negant.
Sed tamen hoc melius, quam si Phaeacia tellus
ignotum vili supposuisset humo.
Hinc certe madidos fugientis pressit ocellos
mater, et in cineres ultima dona tulit:
hinc soror in partem misera cum matre doloris
venit, inornatas dilaniata comas:
cumque tuis sua iunxerunt Nemesisque priorque
oscula, nec solos destituere rogos. ’
Delia descendens ‘felicius’ inquit ‘amata 55
sum tibi. Vixisti, dum tuus ignis emm?
Cui Nemesis ‘quid’ ait ‘tibi sunt mea damna dolori?
Ι me tenuit moriens deficiente manu!
Si tamen e nobis aliquid nisi nomen et umbra
restat, in Elysia valle Tibullus erit. ⁶0
Obvius huic venias, hedera iuvenalia cinctus
tempora, cum Calvo, docte Catulle, tuo.
Tu quoque, si salsum est temerati crimen amici,
sanguinis »atque animae prodige Galle tuae.

 

