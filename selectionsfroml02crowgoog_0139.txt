126 Lucani Pharsalia.

Nam sol non rutilas deduxit in aequora nubes, 45
concordesque tulit radios. Noton altera Phoebi
altera pars Borean diducta luce vocabat.

Orbe quoque exhaustus medio, languensque recessit,

spectantes oculos infirmo lumine passus:
lunaque non gracili surrexit lucida comu, ⁵⁰
aut orbis medii puros exesa recessus:
nec duxit recto tenuata cacumina cornu,
ventorumque nota rubuit: tum lurida pallens
ora tulit, vultu sub nubem tristis ituro.
Sed mihi nec motus nemorum, nec litoris ictus, 55
nec placet incertuS, qui provocat aequora, Delphin:
aut siccum quod mergus amat, quodque ausa volare
ardea sublimis, pennae confisa natanti;
quodque caput spargens undis, velut occupet imbrem,
instabili gressu metitur litora cornix. ⁶0
sed si magnarum poscunt discrimina rerum,
haud dubitem praebere manus: vel litora tangam
iussa, vel hoc potius pelagus flatusque negabunt?
Haec fatus, solvensque ratem, dat carbasa ventis:

, adquorum motus non solum lapsa per altum ⁶⁵
aera dispersos traxere cadentia sulcos
sidera: sed summis etiam quae fixa tenentur
astra polis, sunt visa quati. Niger inficit horror
terga maris: longo per multa volumina tractu
aestuat unda minax, flatusque incerta futuri : 70
turbida testantur conceptos aequora ventos.
Tunc rector trepidae satur ratis: ‘Adspice saevum
quanta paret pelagus. Zephyros intendat, an Euros,
incertum est. Puppim dubius serit undique pontus.
Nubibus et coelo Notus est: si murmura ponti 75
consulimus, Cori verrunt mare. Gurgite tanto,
nec ratis Hesperias tanget, nec naufragus, oras.
Desperare viam et vetitos convertere cursus,

sola salus. Liceat vexata litora puppe

 

