T. LUCRETI CARI

DE RERUM NATURA.

-eo—

LIBER PRIMUS.

ENEADUM genetrix, hominum divomque voluptas,

alma Venus, caeli subter labentia signa
quae mare navigerum, quae terras frugiferentis
concelebras, per te quoniam genus omne animantum
concipitur visitque exortum lumina solis: 5
te, dea, te fugiunt venti, te nubila caeli
adventumque tuum, tibi suavis daedala tellus
summittit flores, tibi rident aequora ponti
placatumque nitet diffuso lumine eaelum.
Quae quoniam rerum naturam sola gubernas ¹0
nec sine te quicquam dias in luminis oras
exoritur neque fit laetum neque amabile quicquam,

te sociam studeo scribendis versibus esse
quos ego de rerum natura pangere conor (25)

Memmiadae nostm, quem tu, dea, tempore in omni 15
omnibus omatum voluisti excellere rebus.
Quo magis aeternum da dictis, diva, leporem.

Quod superest, vacuas auris animumque sagacem (50)
semotum a curis adhibe veram ad rationem,
ne mea dona tibi studio disposta fideli, ²0
intellecta prius quam sint, contempta relinquas.
Nam tibi de summa caeli ratione deumque
disserere incipiam et rerum primordia pandam, (55)

23

 

