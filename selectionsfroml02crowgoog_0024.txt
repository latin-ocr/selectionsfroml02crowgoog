catulli Carmina.

quantos illa tulit languenti corde timores!
quanto saepe magis fulgore expalluit aurii

cum saevum cupiens contra contendere monstrum
aut mortem oppeteret Theseus aut praemia laudis.
Non ingrata tamen frustra munuscula divis
promittens tacito succendit vota labello.

Nam velut in summo quatientem brachia Tauro
quercum, aut conigeram sudanti cortice pinum,
indomitus turbo contorquens flamine robur

eruit (illa procul radicitus exturbata

prona cadit, lateque et cominus obvia frangens),
sic domito saevum prostravit corpore Theseus
nequicquam vanis iactantem cornua ventis.

Inde pedem sospes multa cum laude reflexit
errabunda regens tenui vestigia filo,

ne labyrintheis e flexibus egredientem

tecti frustraretur inobservabilis error.

Sed quid ego a primo digressus carmine plura
commemorem, ut linquens genitoris filia vultum,
ut consanguineae complexum, ut denique matriS,
quae misera in gnata deperdita lamentata est,
omnibus his Thesei dulcem praeoptarit amorem,
aut ut vecta ratis spumosa ad litora Diae, .
aut ut eam devinctam lumina somno
liquerit inmemori discedens pectore coninmr?
Saepe illam perhibent ardenti corde furentem
clarisonas imo fudisse e pectore voceS,

ac tum praeruptos tristem conscendere montes,
unde aciem in pelagi vastos protenderet aestus,
tum tremuli salis adversas procurrere in undas
mollia nudatae tollentem tegmina surae,

atque haec extremis maestam dixisse querellis,
frigidulos udo singultus ore cientem.

â€˜Siccine me patriis avectam, perfide, ab aris,
perfide, deserto liquisti in litore, Theseu?

 

