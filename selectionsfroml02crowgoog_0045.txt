De Rerum Natura.

‘ Sic alid ex alio numquam desistet oriri (970)

vitaque mancipio nulli datur, omnibus usu.

Respice item quam nil ad nos anteacta vetustas

temporis aeterni fuerit, quam nascimur ante. Ῑ50
Hoc igitur speculum nobis natura futuri

temporis exponit post mortem denique nostram. (975)
Numquid ibi horribile apparet, num triste videtur .
quicquam, non omni somno securius exstat?

Atque ea nimirum quaecumque Acherunte profundo
prodita sunt esse, in vita sunt omnia nobis. 15⁶
Nec miser inpendens magnum timet aere saxum (980)
TantaluS, ut famam, cassa formidine torpens3
sed magis in vita divom metus urget inanis
mortalis casumque timent quem cuique ferat fors. ιω
Nec Tityon volucres ineunt Acherunte iacentem
nec quod sub magno scrutentur pectore quicquam (985)
perpetuam aetatem possunt reperire profecto y
Quamlibet immani proiectu corporis exstet,
qui non sola novem dispessis iugera membris 1⁶5
optineat, sed qui terrai totius orbem,
non tamen aeternum poterit perferre dolorem (990)
nec praebere cibum proprio de corpore semper.

Sed Tityos nobis hic est, in amore iacentem

quem volucres lacerant atque exest anxius angor 170

aut alia quavis scindunt cuppedine curae.

Sisyphus in vita quoque nobis ante oculos est (995)
qui petere a populo fasces saevasque secures

imbibit et semper victus tristisque recedit.

Nam petere imperium quod inanest nec datur, umquam
atque in eo semper durum sufferre laborem, 17⁶

hoc est adverso nixantem trudere monte (1000)
saxum quod tamen e summo iam vertice nisum

volvitur et plani raptim petit aequora campi.
Deinde animi ingratam naturam pascere semper 180
atque explere bonis rebus satiareque numquam,

 

