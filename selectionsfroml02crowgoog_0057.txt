De Rerum Natura.

divitioris enim sectam plemmque secuntur (1115)
qnamlubet et fortes et pulchro corpore creti.
Quod siquis vera vitam ratione gubernet, 285

divitiae grandes homini sunt vivere parce

aequo animo, neque enim est umquam penuria parvi.

At claros homines voluerunt se atque potenteS, (11²⁰)

ut fundamento stabili fortuna maneret

et placidam possent opulenti degere vitam, 290

nequiquam, quoniam ad summum succedere honorem

certantes iter infestum fecere viai,

et tamen e summ0, quasi fulmen, deicit ictos (1¹25)

invidia interdum contemptim in Tartara taetra;

invidia quoniam, ceu fulmine, summa vaporant 295

plerumque et quae sunt aliis magis edita cumque3

ut satius multo iam sit parere quietum

quam regere imperio res velle et regna tenere. (1¹30)

Proinde sine incassum defessi sanguine sudent,

angustum per iter luctantes ambitionis; 300

quandoquidem sapiunt alieno ex ore petuntque

res exauditis potius quam sensibus ipsis,

nec magis id nunc est neque erit mox quam fuit ante. (1135)
Ergo regibus occisis subversa iacebat

pristina maiestas soliorum et sceptra superba, 305

et capitis summi praeclarum insigne cruentum

sub pedibus vulgi magnum lugebat honorem;

nam cupide conculcatur nimis ante metutum. (1140)

Res itaque ad summam faecem turbasque redibat,

imperium sibi cum ac summatum quisque petebat. 310

Inde magistratum partim docuere creare

iuraque constituere, ut vellent legibus uti.

Nam genus humanum, defessum vi colere aevom, (1145)

cx inimicitiis languebat, quo magis ipsum

sponte sua cecidit sub leges artaque iura. 315

Acrius ex ira quod enim se quisque parabat

ulcisci quam nunc concessumst legibus aequis,

 

