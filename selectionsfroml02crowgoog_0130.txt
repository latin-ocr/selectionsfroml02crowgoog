Liber Primus.

In se magna munt: laetis hunc numina rebus ⁶⁰

crescendi posuere modum, nec gentibus ullis

commodat in populum, terrae pelagique potentem,

invidiam Fortuna suam. Tu caussa malorum,

facta tribus dominis communis, Roma, nec umquam

in turbam missi feralia foedera regni. ⁶5

Omale concordes nimiaque cupidine caeci,

quid miscere iuvat vires, orbemque tenere

in medio? Dum terra fretum, terramque levabit

aer, et longi volvent Titana labores,

noxque diem coelo totidem per signa sequetur,

nulla fides regni sociis, omnisque potestas

impatiens consortis erit. N ec gentibus ullis

credite, nec longe fatorum exempla petantur.

Fraterno primi maduerunt sanguine muri.

Nec pretium tanti tellus pontusque furoris 75

tunc erat: exiguum dominos commisit asylum.
Temporis angusti mansit concordia discors;

paxque fuit non sponte ducum. Nam sola futuri

Crassus erat belli medius mora. Qualiter, undas

qui secat et geminum gracilis mare separat Isthmos 80

nec patitur conferre fretum, si terra recedat,

Ionium Aegaeo franget mare: sic, ubi, saeva

arma ducum dirimenS, miserando funere Crassus

Assyrias Latio maculavit sanguine Carras,

Parthica Romanos solverunt damna furores. 85

Plus illa vobis acie, quam creditis, actum est,

Arsacidae: bellum victis civile dedistis

Dividitur ferro regnum: populique potentis,

quae mare, quae terras, quae totum continet orbem,

non cepit fortuna duos. Nam pignora iuncti 9ο

sanguinis et diro ferales omine tedas

abstulit ad manes, Parcanrm, Iulia, saeva

intercepta manu. Quodsi tibi fata dedissent

maiores in luce moras, tu sola furentes

 

