Lucani Pharsalia.

occubuit, dignoque perit auctore ruinae:

rege sub impur0, Nilotica rura tenente,

hospitii fretus superis, et munere tanto

in proavos, cecidit, donati victima regni.

Vidi ego magnanimi lacerantes pectora patris:
nec credens Pharium tantum potuisse tyrannum,
litore Niliaco socerum iam stare putavi.

Sed me nec sanguis, nec tantum vulnera nostri
adiecere seniS, quantum gestata per urbem Î™
ora ducis quae transfixo sublimia pilo
vidimus: haec, fama est, oculis victoris iniqui
servari3 scelerisque fidem quaesisse tyrannum!

Interea totis, audito sunere Magni,
litoribus sonuit percussus planctibus aether:
exemploque carens, et nulli cognitus aevo
luctus erat, mortem populos deflere potentis.
Sed magis ut visa est lacrimis exhausta, solutas
in vultus effusa comas Cornelia puppi
egrediens, rursus geminato verbere plangunt.
Ut primum in sociae pervenit litora terrae,
collegit vestes miserique insignia Magni,
armaque, et impressas aum, quas gesserat olim,
exuvias, pictasque togas, velamina summo
ter conspecta Iovi, funestoque intulit igni.

Ille luit miserae Magni cinis. Accipit omnis
exemplum pietas, et toto litore'busta

surgunt, Thessalicis reddentia manibus ignem.
Sic, ubi depastis submittere gramina campis,
et renovare parans hibernas Apulus herbas,
igne fovet terras, simul et Garganus, et arva
Vulturis, et calidi lucent buceta Matini.

Non tamen ad Magni pervenit gratius umbras
omue quod in superos audet convicia vulgus
Pompeiumque deis obicit, quam pauca Catonis
verba, sed a pleno venientia pectore veri.

 

