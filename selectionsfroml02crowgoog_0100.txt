xx] Propertii Elegiae.

vince mari: iam terra tua est: tibi militat arcus,
et favet ex humeris hoc onus omne meis. 40
Solve metu patriam, quae nunc te vindice freta
inposuit prorae publica vota tuae.
Quam nisi defendes, murorum Romulus augur
ire Palatinas non bene vidit aves,
Et nimium remis audent; proh turpe latinis 45
principe te fluctus regia vela pati.
Nec te, quod classis centenis remiget alis,
terreat: invito labitur illa mari:
quodque vehunt prorae Centaurica saxa minantis,
tigna cava et pictos experiere metus. 50
Frangit et attollit vires in milite causa3
quae nisi iusta subest, excutit mma pudor.
Tempus adest, committe rates: ego temporis auctor
ducam laurigera Iulia rostra manu!
Dixerat, et pharetrae pondus consumitur arcus: 55
proxima post arcus Caesaris hasta fuit.
Vincit Roma fide Phoebi: dat semina poenas:
sceptra per Ionias fracta vehuntur aquas.
At pater Idalio miratur Caesar ab astro:
‘sum deus, et nostri sanguinis ista fides.¹ ⁶0
Prosequitur cantu Triton, omnesque marinae
plauserunt circa libera signa deae.
Illa petit Nilum cymba male nixa fugaci,
hoc unum, iusso non moritura die.
Di melius! quantus mulier foret una triumphus, 65
ductus erat per quas ante Iugurtha vias.
Actius hinc traxit Phoebus monimenta, quod eius
una decem vicit missa sagitta rates
Bella satis cecini: citharam iam poscit Apollo
victor et ad placidos exuit arma choros. 70

Candida nune molli subeant convivia luco,
blanditiaeque fluant per mea colla rosae,

unaque fundantur praelis elisa Falernis,

 

