70 Propertii Elegiae.

cum tibi praesertim Phoebus sua carmina donet
Aoniamque libens Calliopea lyram,
unica nec desit iocundis gratia verbis,
omnia quaeque Venus quaeque Minerva probat. 30
His tu semper eris nostrae gratissima vitae,
Taedia dum miserae sint tibi luxuriae.

11. (1· 19.)

Non ego nunc tristes vereor, mea Cynthia, Manes,
nec moror extremo debita sata rogo 3

sed ne sorte tuo careat mihi funus amore,
hic timor est ipsis durior exequiis.

Non adeo leviter nostris puer haesit ocellis,
ut meus oblito pulvis amore vacet.

Illic Phylacides iocundae coniugis heros
non potuit caecis inmemor esse locis

sed cupidus falsis attingere gaudia palmis
Thessalis antiquam venerat umbra domum.

Illic quicquid ero, semper tua dicar imago:
traicit et fati litora magnus Amor.

Illic formosae veniant chorus heroinae,
quas dedit Argivis Dardana praeda viris,

quarum nulla tua fuerit mihi, Cynthia, forma
gratior; et Tellus hoc ita iusta sinat.

Quamvis te longae remorentur fata senectae,
cara tamen lacrimis ossa futura meis:

quae tu viva mea possis sentire favilla l
Tum mihi non ullo mors sit amara loco.

Quam vereor, nete contempto, Cynthia, busto
abstrahat a nostro pulvere iniquus Amor,

cogat et invitam lacrimas siccare cadentes!
Flectitur assiduis certa puella minis.

Quare, dum licet, internos laetemur amantesz
nonsatis est ullo tempore longus amor.

 

