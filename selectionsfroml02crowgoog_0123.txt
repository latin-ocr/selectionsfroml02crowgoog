110 P. Ovidius Nasu.

omnis erit sine te litigiosus ager.

Nulla tibi ambitio est, nullo corrumperis auro.
Legitima servas credita rura lide.

Si tu signasses olim Thyreatida terram,
corpora non leto missa trecenta forent,

nec soret Othryades congestis lectus in armis
O quantum patriae sanguinis ille dedit!

Quid, nova curn fierent Capitolia? nempe deorum
cuncta Iovi cessit turba, locumque dedit.

Terminus, ut veteres memorant, inventus in aede Α
restitit et magno cum Iove templa tenet.

Nunc quoque, se supra ne quid nisi sidera cernat,
exiguum templi tecta foramen habent.

Termine, post illud levitas tibi libera non est:

· qua positus sueris in statione, mane,

nec tu vicino quicquam concede roganti,
ne videare hominem praeposuisse Iovi:

et seu vomeribus seu tu pulsabere rastris,
clamato ‘tuus est hic ager, ille suus !”

Est via, quae populum Laurentes ducit in agros,
quondam Dardanio regna petita duci.

Illa lanigeri pecoris tibi, Termine, fibris
sacra videt fieri sextus ab urbe lapis.

. Gentibus est aliis tellus data limite certo:

Romanae spatium est urbis et orbis idem.

—000—

VIII.
FASTI V. 183-228.

‘Marna ades, florum, ludis celebranda iocosisl
Distuleram partes mense priore tuas.

Incipis Aprili, transis in tempora Mai.
Alter te fugiens, curn venit, alter habet

 

