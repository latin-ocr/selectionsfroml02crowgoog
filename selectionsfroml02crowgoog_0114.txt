ni] Fasti I.

Silicet et fas est, vates rege vatis habenas,
auspicio felix totus ut annus eat.

Tempora digereret cum conditor urbis, in anno
constituit menses quinque bis esse suc.

Scilicet arma magis quam sidera, Romule, noras,
curaque finitimos vincere maior erat.

Est tamen et ratio, Caesar, quae moverit illurn:
erroremque suum quo tueatur, habet.

Quod satis est, utero matris dum prodeat infans,
hoc anno statuit temporis esse satis.

Per totidem menses a funere coniugis uxor
sustinet in vidua tristia signa dom0.

Haec igitur vidit trabeati cura Quirini
curn rudibus populis annua iura daret.

Martis erat primus mensis, Venerisque secundus:
haec generis princeps, ipsius ille pater:

tertius a senibus, iuvenum de nornine quartus,
quae sequitur, numero turba notata fuit.

nt Numa nec Ianum nec avitas praeterit umbras,
mensibus antiquis praeposuitque duos,

Ne tamen ignores variorum iura dierum,
non habet officii lucifer omnis idem.

Ille nefastus erit, per quem tria verba silentur:
fastus erit, per quem lege licebit agi.

Nec toto perstare die sua iura putaris:
qui iarn fastus erit, mane nefastus erat.

Nam simul exta deo data sunt, licet omnia fari,
verbaque honoratus libera praetor habet.

Est quoque, quo populum ius est includere saeptis:
est quoque, qui nono semper ab orbe redit.

Vindicat Ausonias Iunonis cura Kalendas.
Idibus alba Iovi grandior agna eadit.

Nonarum tutela deo caret. Omnibus istis -
ne fallare cave- proximus ater ent

 

