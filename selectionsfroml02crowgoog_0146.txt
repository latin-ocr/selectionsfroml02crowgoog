Liber Nonus

‘Civis obit,' inquit, ‘multo maioribus impar
nosse modum iuris, sed in hoc tamen utilis aev0,
cui non ulla fuit iusti reverentia: salva
libertate potens, et solus plebe parata
privatus servire sibi, rectorque senatus,
sed regnantis, erat. Nil belli iure poposcit:
quaeque dari voluit, voluit sibi posse negari.
Immodicas possedit opes : sed plura retentis
intulit: invasit ferrum, sed ponere norat. ⁶5
Praetulit arma togae: sed pacem armatus amavit.
Iuvit sumpta ducem, iuvit dimissa potestas.
Casta domus, luxuque carens, corruptaque numquam
fortuna domini. Clarum et venerabile nomen
gentibus, et multum nostrae quod proderat urbi. 70
Olim vera fides, Sulla Marioque receptis,
libertatis obit: Pompeio rebus adempto,
nunc et ficta perit. Non iam regnare pudebit:
nec color imperii, nec frons erit ulla senatus.
O felix, cui summa dies fuit obvia victo, 75
et cui quaerendos Pharium scelus obtulit enses l
Forsitan in soceri potuisset vivere regno
Scire mori, sors prima viris, sed proxima cogi.
Et mihi, si satis aliena in iura venimus
da talem, Fortuna, iubam. Non deprecor hosti ⁸0
servari, dum me servet cervice recisa.‘
Vocibus his maior, quamsi Romana sonarent
rostra ducis laudes, generosam venit ad umbram
mortis honos.

²55·293·

Erupere ducis sacro de pectore voces:
‘Ergo pari voto gessisti bella, iuventus,
tu quoque pro dominis, et Pompeiana fuisti,
non Romana manus? Quod non in regna laboras,
quod tibi, non ducibus, vivis morerisque, quod orbem s

 

