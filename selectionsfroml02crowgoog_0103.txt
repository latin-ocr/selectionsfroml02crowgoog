Propertii Elegiae.

Matemis laudor lacrimis urbisque querellis,
defensa et gemitu Caesaris ossa mea.

Ille sua nata dignam vixisse sororem
increpat, et lacrimas vidimus ire deo.

Et tamen emerui generosos vestis honores,
nec mea de sterili sacta rapina domo

Tu, Lepide, et tu, Paulle, meum post fata levamen,
condita sunt vestro lumina nostra sinu.

Vidimus et fratrem sellam geminasse curulem,
consule quo sacto tempore rapta soror.

Fiiia, tu specimen censurae nata paternae,
fac teneas unum nos imitata virum,

et serie fulcite genus : mihi cymba volenti
solvitur aucturis tot mea fata meis

Haec est feminei merces extrema triumphi,
laudat ubi emeritum libera sama rogum.

Nunc tibi commendo communia pignora natos:
haec cura et cineri spirat inusta meo.

Fungere maternis vicibuS, pater: illa meorum
omnis erit collo turba serenda tu0.

Oscula cum dederis tua flentibus, adice matris:
tota domus coepit nunc onus esse tuum.

Et si quid doliturus eris, sine testibus illis:
cum venient, siccis oscula salle genis

Sat tibi sint noctes, quas de me, Paulle, fatiges,
somniaque in faciem credita saepe meam:

atoue ubi secreto nostra ad simulacra loqueris,
ut responsurae singula verba iace.

Seu tamen adversum mutarit ianua lectum,
sederit et nostro cauta noverca tom,

coniugium, pueri, laudate et ferte paternum:
capta dabit vestris moribus illa manus

Nec matrem laudate nimis: collata priori
vertet in offensas libera verba suas.

Seu memor ille mea contentus manserit umbra

 

