SEX. PROPERTII ELEGIAE.

—000—

1· (ι. 2.)

UID iuvat ornato procedere, vita, capillo
et tenues Coa veste movere sinus?
aut quid Orontea crines perfundere murra,
teque peregrinis vendere muneribus
naturaeque decus mercato perdere cultu
nec sinere in propriis membra nitere bonis?
Crede mihi, non ulla tuae est medicina figurae:
nudus Amor formae non amat artificem.
Aspice quos summittit humus formosa coleres,
ut veniant hederae sponte sua meliuS,
surgat et in solis formosius arbutus antris,
et sciat indociles currere lympha vias.
Litora nativis collucent picta lapillis
et volucres nulla dulcius arte canunt.
Non sic Leucippis succendit Castora Phoebe,
Pollucem cultu non Hilaira soror,
non, Idae et cupido quondam discordia Phoebo,
Eueni patriis filia litoribus
nec Phrygium falso traxit candore maritum
avecta externis Hippodamia rotis 3
sed facies aderat nullis obnoxia gemmis
qualis Apelleis est color in tabulis,
Non illis studium vulgo conquirere amantes:
illis ampla satis forma pudicitia.
Non ego nunc vereor, ne sim tibi vilior istis:
uni si qua placet, culta puella sat est,

⁶9

 

