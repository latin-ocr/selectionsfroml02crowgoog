a]

Propertii Elegiae.

At mihi quod vivo detraxerit invida turba,
post obitum duplici fenore reddet Honos.
Omnia post obitum fingit maiora vetustas,
maius ab exequiis nomen in ora venit.
Nam quis equo pulsas abiegno nosceret arces, Ω5
fluminaque Haemonio cominus isse viro,
Idaeum Simoenta Iovis cunabula parvi,
Hectora per campos ter maculasse rotas?
Deiphobumque Helenumque et Polydamanta et in armis
qualemcumque Parin vix sua nosset humus. 30
Exiguo sermone sores nunc, Ilion et tu
Troia bis Oetaei numine capta dei.
Nec non ille tui casus memorator Homems
posteritate suum crescere sensit opus.
Meque inter seros laudabit Roma nepotes: 35
illum post cineres auguror ipse diem.
Ne mea contempto lapis indicet ossa sepulcro,
provisum est Lycio vota probante deo.
Carminis interea nostri redeamus in orbem,
gaudeat ut solito tacta puella sono.

v1. <w- ε.)

Orphea detinuisse seras et concita dicunt
flumina Threicia sustinuisse lyra:
saxa Cithaeronis Thebas agitata per artem
sponte suain muri membra coisse ferunt:
quinetiam, Polypheme, fera Galatea suh Aetna 5
ad tua rorantes carmina flexit equos:
miremur, nobis et Baccho et Apolline dextro
turba puellarum si mea verba colit?
Quod non Taenariis domus est mihi fulta columnis,
nec camera auratas inter eburna trabes, 10
nec mea Phaeacas aequant pomaria silvas,

non operosa rigat Marcius antra liquor ·,

 

