58 Tabularum.

At tu, Natalis multos celebrande per annos,
candidior semper candidiorque veni.

IV· (1·10·)

Quis fuit, horrendos primus qui protulit enses?
Quam serus et vere ferreus ille fuit!

Tum caedes hominum generi, turn praelia nata,
tum brevior dirae mortis aperta via est.

An nihil ille miser meruit? nos ad mala nostra
vertimus, in saevas quod dedit ille feras.

Divitis hoc vitium est auri. Nec bella suerunt,
faginus astabat cum scyphus ante dapeS,

non arces, non vallus erat, somnumque petebat
securus varias dux gregis inter oves.
Tunc mihi vita foret, vulgi nec tristia nossem
arma nec audissem corde micante tubam:
nunc ad bella trahor, et iam quis forsitan hostis
haesura in nostro tela gerit latere.

Sed patrii servate Lares: aluistis et idem,
cursarem vestros cum tener ante pedes,

Neu pudeat prisco vos esse e stipite iactos:
sic veteris sedes incoluistis avi.

Tunc melius tenuere fidem, cum paupere cultu
stabat in exigua ligneus aede deus.

Hic placatus erat, seu quis libaverat uvam,
seu dederat sanctae spicea serta comae: ’

atque aliquis voti compos liba ipse ferebat
postque comes purum filia parva savum.

At nobis aerata, Lares, depellite tela,
hostiaque e plena rustica porcus hara.

Hanc pura cum veste sequar myrtoque canistra
vincta geram, myrto vinctus etipse caput.

sic placeam vobis: alius sit sortis in armis,
sternat et adversos Marte favente duces,

 

