Lucani Pharsalia.

adquiris nulli, quod iam tibi vincere tutum est,

bella fugis, quaerisque iugum cervice vacante,

et nescis sine rege pati? Nunc caussa pericli

digna viris. Vestro potuit Pompeius abuti

sanguine : 'nunc patriae iugulos ensesque negatis, 10
cum prope libertas? Unum Fortuna reliquit

iam tribus e dominia Pudeat: plus regia Nili

contulit in leges, et Parthi militis arcus.

Ite, o degeneres, Ptolemaei munus et arma

spernite. Quis vestras ulla putet esse nocentes 15
caede manus? Credet faciles sibi terga dedisse,

credet ab Emathiis primos fugisse Philippis.

Vadite securi: meruistis iudice vitam

Caesare, non armis, non obsidione subacti.

O famuli turpes, domini post fata prioris

itis ad heredem. Cur non maiora mereri,

quam vitam veniamque libet? Rapiatur in undas
infelix Magni coniux, prolesque Metelli:

ducite Pompeios: Ptolemaei vincite munus.

Nostra quoque inviso quisquis feret ora tyranno, 25
non parva mercede dabit. Sciet ista iuventus

cervicis precio bene se mea signa secutam.

Quin agite, et magna meritum cum caede parate ε
ignavum scelus est tantum fuga' Dixit: et omnes
haud aliter medio revocavit ab aequore puppes, 3⁰
quam simul effetas linquunt examina ceras,

atque oblita favi non miscent nexibus alas,

sed sibi quaeque volat, nec iam degustat amarum
desidiosa thymum: Phrygii sonus increpat aeris,
attonitae posuere fugam, studiumque laboris 35
floriferi repetunt, et sparsi mellis amorem:

gaudet in Hyblaeo securus gramine pastor

divitias servasse casae: sic voce Catonis

inculcata viris iusti patientia Martis.

 

