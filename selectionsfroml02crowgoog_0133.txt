Lucani Pharsalia.

ingens visa duci Patriae trepidantis imago 1⁶⁵
clara per obscuram voltu moestissima noctem,
turrigero canos effundens vertice crineS,
caesarie lacera, nudisque adstare lacertis,
et gemitu permixta loqui: ‘Quo tenditis ultra?
Quo sertis mea signa, viri? Si iure venitis, 170
si cives, hucusque licet.’ Tum perculit horror
membra ducis; riguere comae, gressusque coercens
languor in extrema tenuit vestigia ripa.
Mox ait: ‘O magnae qui moenia prospicis urbis
Tarpeia de rupe, Tonans, Phrygiique penates 175
gentis Iuleae, et rapti secreta Quirini,
et residens celsa Latialis Iuppiter Alba,
Vestalesque soci, summique o numinis instar
Roma, save coeptis. Non te furialibus armis
persequor. En, adsum, victor terraque marique 1⁸0
Caesar, ubique tuus, liceat m0d0, nunc quoque, miles.
Ille erit, ille nocenS, qui me tibi lecerit hostem!
Inde moras solvit belli, tumidumque per amnem
signa tulit propere. Sicut squalentibus arvis
aestiferae Libyes viso leo comminus hoste 185
subsedit dubius, totam dum colligit iram;
mox ubi se saevae stimulavit verbere caudae
erexitque iubas, vasto et grave murmur hiatu
infremuit: tum torta levis si lancea Mauri
haereat, aut latum subeant venabula pectus, 190
per serrum, tanti securus vulneris, exit.

Fonte cadit modic0, parvisque impellitur undis
puniceus Rubicon, cum fervida canduit aestas:
perque imas serpit valles, et Gallica certus
limes ab Ausoniis disterminat arva colonis. 195

Tum vires praebebat hiemS, atque auxerat undas
tertia iam gravido pluvialis Cynthia comu,

et madidis Euri resolutae flatibus Alpes.

Primus in obliquum sonipes opponitur amnem,

 

