¹36

Lucani Pharsalia.

quaere quid est virtus, et posce exemplar honesti?

Ille deo plenus, tacita quem mente gerebat,
effudit dignas adytis e pectore voces: 35
‘Quid quaeri, Labiene, iubes? An liber in armis
occubuisse velim potius, quam regna videre?
an sit vita nihil, et longa? an differat aetas?
an noceat vis ulla bono? Fortunaque perdat
opposita virtute minas? laudandaque velle 40
sit satis et numquam successu crescat honestum?
Scimus, et haec nobis non altius inseret Hammon.
Haeremus cuncti superis, temploque tacente,
nil agimus nisi sponte dei: nec vocibus ullis
numen eget: dixitque semel nascentibus auctor 45
quidquid scire licet: steriles nec legit arenas,
ut caneret paucis, mersitque hoc pulvere verum:
estque dei sedes, ubi terra, et pontus, et aer,
et coelum, et virtus. Superos quid quaerimus ultra?
Iuppiter est, quodcumque videS, quodcumque moveris.
Sortilegis egeant dubii, semperque suturis · 5Ῑ
casibus ancipites: me non oracula certum,
sed mors certa facit: pavido sortique cadendum est.
Hoc satis est dixisse lovem’ Sic ille profatur:
servataque fide templi discedit ab aris, - 55
non exploratum populis Hammona relinquens.

Ipse manu sua pila gerens, praecedit anheli
militis ora pedes: monstrat tolerare laboreS,
non iubet: et nulla vehitur cervice supinus,
carpentoque sedens. Somni parcissimus ipse est, ⁶⁰
ultimus haustor aquae. Cum tandem sonte reperto
indiga conatur laticis potare iuventus,
stat, dum lixa bibat. Si veris magna paratur
fama bonis, et si successu nuda remoto

, inspicitur virtuS, quidquid laudamus in ullo 65

maiorum, Fortuna fuit. Quis Marte secund0,
quis tantum meruit populorum sanguiue nomen?

 

