De Rerum Natura.

quae neque terra sibi adscivit nec maximus aether,

quod neque tam fuerunt gravia ut depressa sederent,

nec levia ut possent per summas labier oras, 150 (475)
et tamen interutraque ita sunt ut corpora viva

versent et partes ut mundi totius extent

It ver et Venus, et Veneris praenuntius ante
pennatus graditur, zephyri vestigia propter
Flora quibus mater praespargens ante viai 155
cuncta coloribus egregiis et odoribus opplet. (740)
Inde loci sequitur calor aridus et eomes una
pulverulenta Ceres et etesia flabra aquilonum.
Inde autumnus adit, graditur simul Euhius Euan.
Inde aliae tempestates ventique secuntur, 1⁶⁰
altitonans Volturnus et auster fulmine pollens. (745)
Tandem bruma nives adfert pigrumque rigorem,
prodit hiemps, sequitur crepitans hanc dentibus algor.

Quod superest, quoniam magni per caerula mundi
qua fieri quicquid posset ratione resolvi, 1⁶5!
solis uti varios cursus lunaeque meatus

= noscere possemus quae vis et causa cieret, (775)

quove modo possent offecto lumine obire
et neque opinantis tenebris obducere terras,
cum quasi conivent et aperto lumine rursum 17⁰
omnia convisunt clara loca candida luce,
nunc redeo ad mundi novitatem et mollia terrae (780)
arva, novo fetu quid primum in luminis oras
tollere et incertis crerint committere ventis.

Principio genus herbarum viridemque nitorem 175
terra dedit circum collis camposque per omnis,
florida fulserunt viridanti prata colore, (78⁵)
arboribusque datumst variis exinde per auras
crescendi magnum inmissis certamen habenis.

Ut pluma atque pili primum saetaeque creantur 180

 

