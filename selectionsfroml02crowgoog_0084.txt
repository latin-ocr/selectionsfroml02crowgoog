urm] Propertii Elegiae.

111. (111. ι.)

Sed tempus lustrare aliis Helicona choreis,
et campum Haemonio iam dare tempus equo.

Iam libet et fortes memorare ad proelia turmas
et Romana mei dicere castra ducis.

Quod si deficiant vires, audacia certe
laus erit: in magnis et voluisse sat est.

Aetas prima canat Veneres, extrema tumultus,
Bella canam, quando scripta puella mea est.

Nunc volo subducto gravior procedere vultu,
nunc aliam citharam me mea Musa docet. ' 1⁰

Surge, anima, ex humili iam carmine, sumite vireS,
Pierides: magni nunc erit oris opus.

Iam negat Euphrates equitem post terga tueri
Parthorum et Crassos se tenuisse dolet:

India quin, Auguste, tuo dat colla triumph0, 15
et domus intactae te tremit Arabiae:

et si qua extremis tellus se subtrahit oriS,
sentiet illa tuas postmodo capta manus.

Haec ego castra sequar: vates tua castra canendo
magnus ero: servent hunc mihi sata diem! ²⁰

Ut caput in magnis ubi non est tangere signiS,
ponitur hic imos ante corona pedes,

sic nos nunc, inopes laudis conscendere carmen,
pauperibus sacris vilia tura damus.

Nondum etiam Ascraeos norunt mea carmina sonteS, 25
sed modo Permesi flumine lavit Amor.

IV· (111· ²3·)

Quaeris, cur veniam tibi tardior. Aurea Phoebi
porticus a magno Caesare aperta fuit,

Tota erat inspeciem Poenis digesta columnis
inter quas Danai femina turba senis.

 

