Liber Quintus. 47

fulminis horribili cum plaga torrida tellus (1²²0l
contremit et magnum percurrunt murmura caelum?

Non populi gentesque tremunt, regesque superbi ³90
corripiunt divum percussi membra timore,

nequid ob admissum foede dictumve superbe

poenarum grave sit solvendi tempus adultum? (1005)
Summa etiam cum vis violenti per mare venti
induperatorem classis super aequora verrit 395
cum validis pariter legionibus atque elephantis,

non divom pacem votis adit ac prece quaesit

ventorum pavidus paces animasque secundas, (12³0)
nequiquam, quoniam violento turbine saepe

correptus nilo fertur minus ad vada leti? 400
Usque adeo res humanas vis abdita quaedam

opterit et pulchros fascis saevasque secures

proculcare ac ludibrio sibi habere videtur. (1035)
Denique sub pedibus tellus cum tota vacillat
concussaeque cadunt urbes dubiaeque minantur, 405
quid mirum si se temnunt mortalia saecla

atque potestatis magnas mirasque relinqunt

in rebus viris divum, quae cuncta gubernent? (1040)

At specimen sationis et insitionis origo
ipsa fuit rerum primum natura creatrix, 410
arboribus quoniam bacae glandesque caducae
tempestiva dabant pullorum examina supter3
unde etiam libitumst stirpis committere ramis (13⁶5)
et nova defodere in terram virgulta per agros.
Inde aliam atque aliam culturam dulcis agelli 415
temptabant fructusque feros mansuescere terram
cernebant indulgendo blandeque colendo.
Inque dies magis in montem succedere silvas (1370)
cogebant infraque locum concedere cultiS,
prata lacus rivos segetes vinetaque laeta ⁴20
collibus et campis ut haberent, atque olearum

 

