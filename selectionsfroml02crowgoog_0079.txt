66 Tibulli Elegiae.

non ut marmorei prodirem e limine tecti,

insignis clara conspicuusque d0m0,

aut ut multa mei renovarent iugera tauri

et magnas messes terra benigna daret,

sed tecum ut longe sociarem gaudia vitae

inque tuo caderet nostra senecta sinu

tunc cum permenso defunctus tempore lueis

nudus Lethaea cogerer ire rate? 10

Nam grave quid prodest pondus mihi divitis auri,

arvaque si findant pinguia mille boves?

Quidve domus prodest Phrygiis innixa columnis,

Taenare sive tuiS, sive Caryste tuis,

et nemora in domibus sacros imitantia lucos 15

aurataeque trabes marmoreumque solum?

Quidve in Erythraeo legitur quae litore concha

tinctaque Sidonio murice lana iuvat, Δ

et quae praeterea populus miratur? in illis

invidia est: salso plurima vulgus amat.

Non opibus mentes hominum curaeque levantur:

nam Fortuna sua tempora lege regit.

Sit mihi paupertas tecum iucunda, Neaera:

at sine te regum munera nulla vo10.

O niveam, quae te poterit mihi reddere, lucem!

o mihi felicem terque quarterque diem!

At si, pro dulci reditu quaecumque voventur,

audiat aversa non meus aure deuS,

nee me regna iuvant nec Lydius aurifer amnis

nec quas terrarum sustinet orbis opes.

Haec alii cupiant, liceat mihi paupere cultu

securo cara coniuge posse frui.

Adsis et timidis saveaS, Saturnia, votis,

et faveas concha, Cypria, vecta tua.

¹Aut si fata negant reditum tristesque sorores,

stamina quae ducunt quaeque futura neunt,
Ὺ vocet in vastos amnes nigramque paludem

· diues in Ignara luridus Oreus aqua.

 

