Propertii Elegiae.

et Cyrenaeas urna ministret aquas.

Costum molle date et blandi mihi turis honores,
terque focum circa laneus orbis eat.

Spargite me lymphis, carmenque recentibus aris
tibia Mygdoniis libet eburna cadis

Ite procul fraudes, alio sint aere noxae:
pura novum vati laurea mollit iter.

Musa, Palatini reseremus Apollinis aedem:
res est, Calliope, digua favore tuo,

Caesaris in nomen ducuntur carmina: Caesar
dum canitur, quaem, Iuppiter ipse vaces.

Est Phoebi fugiens Athamana ad litora portus,
qua sinus Ioniae murmura condit aquae,

Actia Iuleae pelagus monimenta carinae,
nautarum votis non operosa via.

Huc mundi coiere manus: stetit aequore moles
pinea, nec remis aequa favebat avis.

Altera classis erat Teucro damnata Quirino,
pilaque feminea turpiter acta manu:

hinc Augusta ratis plenis Iovis omine velis
signaque iarn patriae vincere docta suae.

Tandem acies geminos Nereus lunarat in arcuS,
armorum radiis picta tremebat aqua,

cum Phoebus linquens stantem se vindice Delon
(nam tulit iratos mobilis una Notos)

astitit Augusti puppim super, et nova flamma
luxit in obliquam ter sinuata lacem.

Non ille attulerat crines in colla solutos
aut testudineae carmen inerme lyrae,

sed quali aspexit Pelopeum Agamemnona vultu,
egessitque avidis Dorica castra rogiS,

aut qualis flexos solvit Pythona per orbes
serpentem, inbelles quem timuere lyrae.

Mox ait â€˜o longa mundi servator ab Alba,
Auguste, Hectoreis cognite maior avis,

5

 

