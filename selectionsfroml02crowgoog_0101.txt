Propertii Elegiae.

terque lavet nostras spica Cilissa comas. Α
Ille paludosos memoret servire Sicambros, 75
Cepheam hic Meroen fuscaque regna canat,
hic reserat sero consessum foedere Parthum:
‘reddat signa Remi, mox dabit ipse sua: (80)
sive aliquid pharetris Augustus parcet Eois,
diflerat in pueros ista tropaea suos. ⁸0
Gaude, Crasse, nigras si quid sapis inter harenas:
ire per Euphraten ad tua busta licet!
Sic noctem patera, sic ducam carmine, donec (85)
iniciat radios in mea vina dies.

XVI. (v. 11·l

Desine, Paulle, meum lacrimis urgere sepulcrum:
panditur ad nullas ianua nigra preces.

Cum semel infernas intrarunt funera leges,
non exorato stant adamante viae.

Te licet orantem fuscae deus audiat aulae: 5
nempe tuas lacrimas litora surda bibent.

Vota movent superos: ubi portitor aera recepit,
obserat herbosos lurida porta rogos.

Sic maestae cecinere tubae, cum subdita nostrum
detraheret lecto fax inimica caput. , 10 ,

Quid mihi coniugium Paulli, quid currus avorum

ἢ , profuit aut famae pignora tanta meae?

Num minus inmites habui Cornelia Parcas?
en sum, quod digitis quinque levatur, onus.
Damnatae noctes et vos vada lenta paludes, ι5
et quaecumque meos inplicat unda pedes,
inmatura licet, tamen huc non noxia veni:
det pater hic umbrae mollia iura meae.
Aut si quis posita iudex sedet Aeacus urna,
in mea sortita vindicet ossa pila:
adsideant fratres, iuxta Minoida sellam

 

