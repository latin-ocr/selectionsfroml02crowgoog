, Lucani Pharsalia.

Europam miseri, Libyamque, Asiamque timete:
distribuit tumulos vestris Fortuna triumphis. ·

O miseranda domus, toto nihil orbe videbis 45
tutius Emathia.¹ Sic postquam sata peregit,

stat vultu moestus tacito, mortemque reposcit.

-οοο-

LIBER NONUS.

1-35.

AT non in Pharia manes iacuere favilla,

nec cinis exiguus tantam compescuit umbram.

Prosiluit busto, semiustaque membra relinquens,
degeneremque rogum, sequitur convexa Tonantis,

qua niger astriferis connectitur axibus aer, 5
quaque patet terras inter lunaeque meatus;

(semidei manes habitant, quos ignea virtus

innocuos vita patientes aetheris imi

fecit) et aeternos animam collegit in orbes.

Non illuc auro positi, nec ture sepulti

perveniunt. Illic postquam se lumine vero

implevit, stellasque vagas miratur, et astra

fixa polis, vidit quanta sub nocte iaceret

nostra dies, risitque sui ludibria trunci.

Hinc super Emathiae campoS, et signa cruenti ι5
Caesaris, ac sparsas volitavit in aequore classes,

et scelerum vindex in sancto pectore Bruti

sedit, et invicti posuit se mente Catonis.

Ille, ubi pendebant casus, dubiumque manebat,

quem mundi dominum iacerent civilia bella, ¹⁰
oderat et Magnum, quamvis comes isset in arma
aqspiciis raptus patriae, ductuque senatus:

at post Thessalicas clades iam pectore toto

 

