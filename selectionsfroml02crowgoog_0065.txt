52

aarum Elegiae.

nec semper longae deditus esse viae,

sed Canis aestivos ortus vitare sub umbra
arboris ad rivos praetereuntis aquae.

Nec tamen interdum pudeat tenuisse bidentes
aut stimulo tardos increpuisse boveS,

non agnamve sinu pigeat fetumve capellae
desertum oblita matre reserre domum.
At vos exiguo pecori, furesque lupique,
parcite: de magno praeda petenda grege.
Hic ego pastoremque meum lustrare quotannis
et placidam soleo spargere lacte Palem.

Adsitis, divi, nec vos de paupere mensa
dona nec e puris spernite fictilibus.

Fictilia antiquus primum sibi fecit agrestis
pocula, de facili composuitque luto,

Non ego divitias patrum fructusque require,
quos tulit antiquo condita messis avo:

parva seges satis est, satis est, requiescere lecto
sei licet et solito membra levare tor0.

Quam iuvat immites ventos audire cubantem
et dominam tenero detinuisse sinu

aut, gelidas hibernus aquas cum fuderit Auster,
securum somnos imbre iuvante sequi!

Hoc mihi contingat: sit dives iure, furorem
qui maris et tristes ferre potest pluvias.

O quantum est auri pereat potiusque smaragdi,
quam fleat ob nostras ulla puella vias.

Te bellare decet terra, Messala, marique,
ut domus hostiles praeferat exuvias.

Non ego laudari curO, mea Delia: tecum
dum modo sim, quaeso segnis inersque vocer.

Te spectem, suprema mihi cum venerit hora,
te teneam moriens deficiente manu.

Flebis et arsuro positum me, Delia, lecto,
tristibus et lacrimis oscula mixta dabis.

 

