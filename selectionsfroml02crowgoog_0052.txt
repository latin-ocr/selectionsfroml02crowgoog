liber Quintus.

intervalla vias conexus pondera plagas

concursus motus turbabat proelia miscens,

propter dissimilis formas variasque figuras 115 (4⁴0)
quod non omnia sic poterant coniuncta manere

nec motus inter sese dare convenientis.

Diffugere inde loci partes coepere paresque

cum paribus iungi res et discludere muudum

membraque dividere et magnas disponere partes, ιω (445)
hoc est, a terris altum secernere caelum,

et sorsum mare uti secreto umore pateret,

seorsus item puri secretique aetheris ignes.

Quippe etenim primum terrai corpora quaeque,
propterea quod erant gravia et perplexa, coibant 125 (450)
in medio atque imas capiebant omnia sedes 3
quae quanto magis inter se perplexa coibant,
tam magis expressere eaquae mare sidera solem
lunamque efficerent et magni moenia muudi.

Omnia enim magis haec e levibus atque rutundis 130 (455)
seminibus multoque minoribu’ sunt elementis

quam tellus. Ideo, per rara foramina, terrae

partibus erumpens primus se sustulit aether

ignifer et multos secum levis abstulit ignis,

non alia longe ratione ac saepe videmus, 135 (4⁶0)
aurea cum primum gemmantis rore per herbas

matutina rubent radiati lumina solis

exhalantque lacus nebulam fluviique perennes,

ipsaque ut interdum tellus fumare videtur3

omnia quae sursum cum conciliantur, in alto ¹40 (4⁶5)
corpore concreto subtexunt nubila caelum.

Sic igitur tum se levis ac diffusilis aether

corpore concreto circumdatus undique flexit

et late diffusus in omnis undique partis

omnia sic avido complexu cetera saepsit. 145 (470)
Hunc exordia sunt solis lunaeque secuta,

interutraque globi quorum vertuntur in auris;

 

