rx] Tristia. 113

Te mea supposita veluti trabe fulta ruina est: ⁵
siquid adhuc ego sum, muneris omne tui est.
Tu facis, ut spolium non sim, nec nuder ab illis,
naufragii tabulas qui petiere mei.
thue rapax stimulante fame cupidusque cruoris
incustoditum captat ovile lupus,
aut ut edax vultur corpus circumspicit ecquod
sub nulla positum cernere possit humo,
sic mea nescio quis, rebus male fidus acerbis,
in bona venturus, si paterere, suit
Hunc tua per sortes virtus summovit amicos,
nulla quibus reddi gratia digna potest.
Ergo quam misero, tam vero teste probaris,
hic aliquod pondus si modo testis habet.
Nec probitate tua prior est aut Hectoris uxor,
aut comes extincto Laodamia viro.
Tu si Maeonium vatem sortita fuisses,
Penelopes esset fama secunda tuae:
sive tibi hoc debes, nulla pia sacta magistra,
cumque nova mores sunt tibi luce dati,
femina seu princeps omnes tibi culta per annos
te docet exemplum coniugis esse bonae,
assimilemque sui longa assuetudine fecit,
grandia si parvis assimilare licet.
Ei mihi, non magnas quod habent mea carmina vires,
nostraque sunt meritis ora minora tuis, ³0
siquid etin nobis vivi suit ante vigoris,
extinctum longis occidit omne malis.
Prima locum sanctas heroidas inter haberes,
prima bonis animi conspicerere tui.
Quantumcumque tamen praeconia nostra valebunt, 35
carminibus vives tempus in omne meis.

 

